+++
title = "04 उपोद्घातः"

+++


ज्यौतिषवेदाङ्गम् याजुषाचार्यः

## उपोद्घातः ।

[![Jyautisha
Vedangam.pdf](//upload.wikimedia.org/wikipedia/commons/thumb/e/ea/Jyautisha_Vedangam.pdf/page12-450px-Jyautisha_Vedangam.pdf.jpg)](/w/index.php?title=%E0%A4%B8%E0%A4%9E%E0%A5%8D%E0%A4%9A%E0%A4%BF%E0%A4%95%E0%A4%BE:Jyautisha_Vedangam.pdf&page=12)

**याजुषमार्चं** च ज्यौतिषं वैदिकानां प्रसिद्धम् । यथा वैदिकैः
प्रायोऽर्थं विनैव **श्रुतिमन्त्राः** कण्ठेन पठ्यन्ते तथेदमपि तैस्तथैव
पठ्यते । एवमर्थं विनैव पाठपरम्परातोऽशुद्धपाठप्रचारात् संप्रति सर्वाणि
ज्यौतिषपुस्तकानि महाभ्रष्टान्यनर्थजनकान्युपलभ्यन्ते। **जर्मनी**देशे
**वेबर**महाशयेन बहूनि पुस्तकानि सङ्गृह्य यथामति तेभ्यः साधुपाठान्
संस्कृत्य मुद्रायितं चैकं पुस्तकं तत्र कतिपयश्लोकानां व्याख्या च कृता ।
ततो **डा. थिबो-**महाशयेन च यथाबुद्धि संशोध्यापरे कतिपयश्लोका व्यख्याताः
। ततः **शङ्करबालकृष्णदीक्षित-बालगङ्गाधरतिलका**दिभिश्च निजनिजधिया
**वेबर-डा. थिबो**महाशयानां व्याख्यानं विविच्यान्येषां
कतिपयश्लोकानामर्थाः प्रकाशिताः । संप्रति केनचिद्**बार्हस्पत्य**नाम्ना
कविना च पूर्वोदितानामर्थान् विविच्य प्रायः सर्वेषां श्लोकानां व्याख्यानं
**हिन्दुस्तान रिव्यू** ( Hindustan Review) नामकमासिकपत्रस्य ( सन्. १९०६
) **मार्च**मासात्-**नोवेम्बर**मासपर्यन्तं
निजधियाऽतिपरिश्रमे**णाङ्गल**भाषायां प्रकाशितं यस्य चर्चा च प्रायः
सर्वत्रैव तत्पत्रग्राहकजनेभ्यो वर्त्तते । **प्रयागे**
महामहोपाध्या**यादित्यरामभट्टाचार्य-झो**पाख्यश्री**गङ्गानाथ- डा.
थिबो**महाशयमुखेभ्यः **काश्यां** च
निजसुहृ**न्महाराजनारायणशिवपुरीय**मुखाच्चाहं तच्चर्चां श्रुत्वा
**महाराजनारायणशिवपुरीया**नुग्रहेण तन्मासिकपत्रस्य तानि खण्डानि
समवाप्यापश्यं च सकलं सगणितं सप्रमाणं तद्व्याख्यानम् ।
तत्राशुद्धिप्राचुर्यं समीक्ष्य संशोधनस्यावश्यकं च विचार्य व्यरचि मया
सोपपत्तिकमिदं **भाष्यम्** ।

अथात्र विद्वज्जनविनोदाय **बार्हस्पत्य**शोधितपाठादिषु प्रदर्श्यन्ते
त्रुटयः।

  

तत्र तावद्**याजुष**ज्यौतिषे

१. श्लोके ‘पञ्चसंवत्सरमयं' इति पाठे इदं पदं प्रजापतिविशेषणं निर

र्थकं स्यात् । (द्रष्टव्यं सन्. १९०६ मार्चमासस्य **हिन्दुस्तानरिव्यू**
पृ. २४५) अत: साधु म**द्भाष्यं** विलोक्यम्।

२. श्लो. यद्यपि न कश्चिद्विशेषस्तथाऽपि **याजुष आर्चे** चोभयत्र
म**द्भाष्यम्** विलोक्यम् । **बार्हस्पत्य**स्य
**शङ्करबालकृष्णदीक्षित**व्याख्यानुरूपं व्याख्यानं च शोभनम् ।

३-४.श्लो. न कश्चिद्विशेषस्तथाऽपि म**द्भाष्यं** द्रष्टव्यम् ।
**बार्हस्पत्या**दिव्याख्यानं च समीचीनम् । ‘ये बृहस्पतिना भुक्ता'-इत्यस्य
क्षेपकत्वे द्रष्टव्यं म**द्भाष्ये** कारणं च ।

५. श्लो. न कश्चिद्विशेषः ।

६-८. श्लो. अत्र ‘अर्कस्तु' इति पाठो न शोभनोऽतः सोपपत्तिकं मदीयं
**भाष्यं** द्रष्टव्यम् ।

९. श्लो. 'द्विर्युग्माद्यम्' इति पाठो न शोभनः । ऋतुशब्दस्य विलक्षणं
दुर्ग्राह्यं च **बार्हस्पत्य**व्याख्यानम् । (द्रष्टव्यं **मे**, **जून**
मास- **हिन्दु०रिव्यू** पृ. ४३६) अत्र म**द्भाष्यं** विलोक्यम् ।

१०.श्लो. अत्र यद्यपि न विशेषस्तथाऽपि न हि कुत्रापि
धातृ-शब्देनार्थमग्रहणमतो द्रष्टव्यो मच्छोधितः पाठः ।

११.श्लो. अत्र **बार्हस्पत्य**व्याख्यानमसारं न तत्त्वार्थप्रतिपादकम् ।
(द्रष्टव्ये **सेपटेम्बर**मासस्य **हिन्दुस्तानरिव्यू** पृ.२६६–२६७) अत:
सोपपत्तिकं म**द्भाष्यं** विलोक्यम् ।

१२. श्लो. अत्र **वेबर**पाठो **बार्हस्पत्य**पाठो वा 'दुर्हेयम्' इति न
वास्तवार्थदस्ततो मत्पाठो विचिन्त्यः सुधीभिः ।

१३.श्लो. अत्र **बार्हस्पत्य**व्याख्यानं समीचीनं परन्तु तद्गणितेन सावयवः
पर्वराशिरायाति (द्रष्टव्यं **जुलाई** मा. **हि. रि.** पृ. ५९) अत्र
सोपपत्तिकं म**द्भाष्यं** विलोक्यम् ।



३

उपोद्धात:


_________


१४ .श्लो. ‘त्रिपद्यायाः’ इति **बार्हस्पत्य**पाठो न शोभनः । (द्रष्टव्यं
**सेप्टेम्बर**मा. **हि. रि.** पृ. २६१) म**द्भाष्य**मिह विलोक्यम् ।

१५.श्लो. **बार्हस्पत्य**व्याख्यानं दूरतो भ्रष्टम् (द्र. **अगस्त**मा.
**हि.रि.** पृ. १५७) तदर्थं मद्भाष्यं विलोक्यम् ।

१६.श्लो. **डा. थिबो**महाशयव्याख्यानं समीचीनम् । अत्र
**बार्हस्पत्यो**पपत्तिः समीचीना तथाऽपि प्राचीनै: कुट्टकेन कथमानीतं
भांशज्ञानतो नक्षत्रमित्यत्र मदुपपत्तिर्विचिन्त्या ।

१७ .श्लो. **बार्हस्पत्य**व्याख्यानं न स्फुटम्
(द्र.**सेपटेम्बर**मा.**हि.रि.** पृ. २६५-२६६) अत्र म**द्भाष्यं**
विलोक्यम् ।

१९ .श्लो. **बार्हस्पत्य**व्याख्यानं तद्गणितं न साधु ।
(**अगस्त**मा.**हि.रि.** पृ. १६६-१६७) अत्र सोपपत्तिकं म**द्भाष्यं**
विलोक्यम्।

२०. श्लो. **बार्हस्पत्ये**न तिथिशब्दस्यार्थान्तरं कृत्वा निजव्याख्यानं
नाशितमिव (द्र. **अगस्त**मा. **हि. रि.** पृ. १६७) अतो मदीयं
**भाष्य**मुपपादनं च द्रष्टव्यम् ।

२१.श्लो. **बार्हस्पत्य**स्य व्याख्यानं गणितं च न सम्यक्
(द्र.**अगस्त**मा. **हि. रि.** पृ. १६७-१६८) अत्र सोपपत्तिकं म**द्भाष्यं**
विलोक्यम् ।

२२ .श्लो. **बार्हस्पत्य**व्याख्यानं न साधु (द्र. **अगस्त**मा. **हि.
रि.** पृ. १६३ ) अत्र म**द्भाष्यं** विलोक्यम् ।

२३ .श्लो. **बार्हस्पत्य**व्याख्यानं न स्फुटम् । (द्र. **जुलाई**मा. **हि.
रि.** पृ. ६२) अतो मदीयं **भाष्यं** गणितं च द्रष्टव्यम् ।

२३. श्लो. **बार्हस्पत्य**स्य व्याख्यानं गणितं च समीचीनं तथाऽपि

म**द्भाष्यं** विलोक्यम् ।



४

उपोद्धात:


_________


२४. श्लो. न कश्चिद्विशेषस्तथाऽपि म**द्भाष्यं** **बार्हस्पत्य**स्य
व्याख्यानमपि साधु विलोक्यम् ।

२५. श्लो. **बार्हस्पत्य**स्य व्याख्यानं न समीचीनम् । तेन गणितेन भांशा
आनीतास्ते केवलं नोपयुक्ताः । (द्र. **जुलाई**मा. **हि. रि.** पृ. ६२)
किन्त्विह **शङ्करबालकृष्णदीक्षिते**न यथा व्याख्यातं तथैव मन्मतमतः
सोपपत्तिकं म**द्भाष्यं** विलोक्यम् ।

२६. श्लो. **बार्हस्पत्य**स्य व्याख्यानं गणितं च मन्मते न शुद्धम् । (द्र.
**जुलाई**मा. **हि. रि.** पृ. ६३--६४) अत्र मदीयं **भाष्यं** सोपपत्तिकं
विलोक्यम् ।

२७. श्लो. **बार्हस्पत्य**स्य शोधितपाठो न शोभनस्तथा तस्य व्याख्यानं गणितं
च न साधु । (द्र. **जु.**मा. **हि. रि.** पृ. ६४--६५) अतः सोपपत्तिकं
म**द्भाष्यं** विलोक्यम् ।

२८-३१.श्लो. न कश्चिद्विशेषः । कुत्रचित् पाठवैलक्षण्यान्म**द्भाष्यं**
विलोक्यम् । **बार्हस्पत्य**मतं च सम्यक् ।

३२-३४. श्लो. न कश्चिद्विशेषः । तथाऽपि शोभनपाठार्थं म**द्भाष्यं**
विलोक्यम् । **बार्हस्पत्या**दिव्याख्यानमपि समीचीनम् ।

३५. श्लो. **बार्हस्पत्य**व्याख्यानं न शोभनम् । म**द्भाष्यं** विलोक्यमिह
।

३७. श्लो. **बार्हस्पत्य**व्याख्यानं साधुकल्पमतो म**द्भाष्यं** विलोक्यम्
।

३८-४१. श्लो. न विशेषः ।

४२. श्लो. न कश्चिद्विशेषस्तथाऽपि संप्रत्युग्रादौ
नक्षत्रान्तरत्वान्म**द्भाष्यं** विलोक्यम् ।

४५. श्लो. अत्र **बार्हस्पत्य**स्य 'वेदविद्' इति पदे 'वेद विद्' इति
पदद्वयं शोभनमेतदर्थं म**द्भाष्यं** विलोक्यम् ।


_________




५

उपोद्धात:


_________


अथा**र्चज्यौतिषे** श्लोका **याजुषो**क्ता एव विशेषाश्च--

१३. श्लो. अत्र **बाहेस्पत्य**स्य व्याख्यानं गणितं शोधनं च न समीचीनम् ।
(द्र. **अगस्त**मा, **हि. रि.** पृ १६३-१६५) अतो मदीयं **भाष्यं** गणितं च
विलोक्यम् ।

१७.श्लो. अत्र **वेबर-बार्हस्पत्य**योः ‘कुम्भका' ‘कुटपै:' इति पाठद्वयं न
साधु । **बार्हस्पत्ये**न (**अप्रिल**मा. **हि. रि.** पृ. ३१९)
**याजुषार्च**योः श्लोकसाम्यं प्रदर्शितं तदपि न श्लोकयोर्वैषम्यात् । अतो
मदीयं **भाष्यं** विलेक्यम् ।

१९.श्लो. अत्र **बालगङ्गाधरतिलक-बार्हस्पत्या**दीनां व्याख्यानमशुद्धम् । न
हि कुत्राप्यभ्यस्तपदेन योजनं दृश्यते । तथा मन्मते 'गुण'स्थाने ‘गण'पाठः
‘सूर्यात्' स्थाने च ‘स्वार्क्षात्' पाठः साधीयान् । (द्र. **मे-जून**मा.
**हि. रि.** पृ ४४०-- ४४३ )अत्र सोपपत्तिकं मदीयं **भाष्यं** विलोक्यम् ।

३३. श्लो. **वेबर-बार्हस्पत्य**संशोधितपाठे तिथीनां क्रमभङ्गो
व्याकरणाशुद्धिश्च तदर्थं मदीयः पाठो **भाष्यं** च विलोक्यम् ।

३४.श्लो. **अत्र वेबरबार्हस्पत्या**दिशोधितपाठो न युक्तस्तत्र त्रुटिश्च
विभाति । **बार्हस्पत्य**व्याख्यानं च न साधु । (द्र. मे., जून.
मा.हि.रि.पृ. ४३९-४४०) अतो म**द्भाष्यं** विलोक्यम् ।

श्रुतिः कामदुघा वेदरूप**मार्चं** च **याजुष**म् ।

ज्यौतिषं तत्र चेदर्थान्तरं माधूपपादनैः ॥ १ ॥

अध्याहारवशेन स्यान्मान्यं तदपि विद्वरैः ।

तेन हानिर्न कुत्रापि चेदर्थासङ्गतिर्न हि ॥ २ ॥

अस्तीह **याजुषे चार्चे** भेदः शब्दस्य कुत्र चित् ।

आश्लेषार्धायनादस्य कालज्ञानं न दुर्लभम् ॥ ३ ॥

मुद्रणे शोधने यत्र कुत्राप्यातुरतावशात् ।

अशुद्धिः शोध्यतां धीरैर्वदतीति **सुधाकरः** ॥ ४ ॥

